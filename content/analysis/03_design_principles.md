---
Title: Designprinciper
Description: This is our Designprinciples page.
Template: analysis
---

Design
=======================

Principer och Element
-----------------------

I detta kursmomentet har vi lärt oss lite om designprinciper och designelement. Vad som menas med detta är att det finns en uppsättning av vedertagna och fundamentala regler som man mer eller mindre bör hålla sig till för att skapa en konsekvent och användarvänlig design.

Med designprinciper syftar man på de riktlinjer som styr uppbyggnaden av en webbplats. Exempelvis
**balans, kontrast, betoning, repetition**.

Med designelement menar man de "byggklossar" som placeras ut på en webbplats. Det kan handla om
**färg och form, textur, linjer, skala, *negative space***.  

När jag väl studerat vad dessa begreppen innebär när det kommer till just webbdesign så ska jag välja ut 3 olika personsidor och kritiskt granska vilka principer och element som jag kan identifiera att man använt sig av i sin design. Vidare ska jag kolla om man varit konsekvent i sin design eller om det finns avvikelser.<br>
<br>
Jag ska även analysera webbplatsernas mål och syfte samt vad som kännetecknar designen rent allmänt. I enlighet med detta ska jag också notera om valet av design tillför något åt webbplatsens syfte, eventuellt vilka känslor man lyckats framhäva.

Avslutningsvis ska jag sammanfatta vad jag kommit fram till i mitt resultat samt utföra en liknande analys för min egna webbplats och jämföra den med mitt urval.



Urval
-----------------------

De personsidor som jag valt att undersöka i detta kursmoment är:

- [Nikoleta Kuhejda](https://www.kickresume.com/cv/nikoletaziskova/)
- [Emma Gannon](https://www.emmagannon.co.uk/)
- [Alex Burchmore](https://alexburchmore.com/)

<br>
Att hitta personliga webbplatser, eller "personsidor" var inte så lätt utan att på förhand veta vart man ska leta eller vad man ska söka efter. I vilket fall som helst fick jag till slut ta hjälp av **CakeResume** - en resumebyggare. Hursomhelst fanns där [en undersida](https://www.cakeresume.com/resources/personal-websites) som listade några exempel på personliga webbplatser.<br>
<br>
Vidare har jag medvetet valt webbplatser som jag vid en första anblick ansett vara relativt "enkla". Det finns en uppsjö av vad jag personligen vill kalla för "överdesignade" webbplatser och även om de kan vara mycket grafiskt tilltalande så tror jag att det kan försvåra bedömning av vilka designprinciper som använts om för mycket fokus lagts ned på snygg grafik.<br>
<br>
En annan vinkel som är relevant för detta kursmomentet är det att man själv ska lyckas identifiera principer som inte bara andra webbdesigners har använt men som man även skulle kunna tillämpa på sin egen webbplats.<br>
<br>
Genom att välja webbplatser som ligger *lite* närmare till hands vad gäller design är tanken att detta inte enbart bör underlätta kritisk granskning men även tillföra att man inser brister hos sin egen design.


Metod
-----------------------

Som bakgrundsmaterial har jag förutom kursmomentets läsansvisningar även kollat igenom följande två videos:

- [The 5 Design Principles](https://www.youtube.com/watch?v=A8bsrYqn0NQ)
- [Master 5 Design Principles With This Course](https://www.youtube.com/watch?v=FpwZTl3dCZE)

<br>
Där går båda bland annat igenom designprinciper så som balans, kontrast och repetition. Något som även [canva's artikel](https://www.canva.com/learn/design-elements-principles/) gör.

I enlighet med det bakgrundsmaterial som jag studerat kommer jag att granska mitt urval med följande designprinciper och element som underlag:

- **Balans**<br>
  Med balans syftar man på jämnvikten hos element. Strävan att uppnå ett balanserat innehåll genom att exempelvis undvika att en kolumn eller spalt har betydligt mer innehåll än en annan.

- **Proximity**<br>
  Man kan säga att principerna *Unity* och *Negative Space* som artikeln ovan beskriver tillsammans bildar principen om *Proximity*.<br>
  <br>
  Här talar man om elementens tillhörighet, hur tydligt det är att innehåll och olika sektioner hör till varandra samt att man använder sig av "space" för att skapa andningsrum - något som i sin tur förstärker enhetligheten hos element.
    
- **Repetition**<br>
  Handlar om mer än att bara skapa ett brand eller en logotyp som upprepas genom hela designen. Här kan vi titta på sådant som *färg, form, textur, typografi, skala* samt huruvida man håller sig till en viss layout eller inte.<br>
  Hur *konsekvent* är designen?
    
- **Kontrast**<br>
  Det första som de flesta tänker på är nog ljusskillnaden hos färger och följaktligen läsbarhet. Men kontrast kan vara mer än så - det kan handla om stort kontra litet, olika former men även texturskillnader.<br>
  <br>
  Om det är något man bör tänka på så är det att alla element inte är av lika stor betydelse och hur kontrast kan hjälpa till att bygga en *hierarki* där större (eller på andra vis betonade element) leder besökarens blickar genom innehållet. 

Som synes har dessa 4 designprinciper som jag valt att studera ett par underkategorier som både faller under så väl andra principer men även designelement så som färg, form, skala och textur.<br>
<br>
Det finns som underförstått många designprinciper att hålla sig till och som man kan tillämpa, inte minst när det kommer till webbdesign.
Men eftersom inte ens bekostliga webbplatser tycks använda sig av alla principer, samt att man bör förstå att man även har något att förlora om man överdesignar en webbplats - så har jag tänkt hålla mig till de huvud- och underkategorier som jag listat ovan.

Resultat
-----------------------

### Nikoleta Kuhejda
![bild på Nikoletas personsida](%assets_url%/img/personsidor/nikoleta.jpg){.website-screencap}
[Nikoletas personsida](https://www.kickresume.com/cv/nikoletaziskova/)

### Mål och Syfte

Nikoleta har skapat en enklare webbplats med hjälp av [kickresume](https://www.kickresume.com) där hon introducerar sig själv. Syftet är att framhäva personliga färdigheter, kompetens och arbetslivserfarenhet med det slutgiltiga målet att bli anlitad av arbetsgivare.

### Karaktär 

Webbplatsen är **minimalistisk** och **fokuserad** på ett mål, mycket **informationsrik** och kanske det mest tydligaste är valet av det monokromatiska färgschemat.<br>
Mycket rosa och röda toner även i den bakgrundsbild som syns på landningssidan.

Om man ser till webbplatsens mål och syfte tycker jag nog att det minst sagt är att vågat färgval. Det kan upplevas en aning intensivt och avsaknaden av vitt känns lite överväldigande. Övrigt innehåll är klart och entydigt vilket ändå ger känslan av en seriös person.

### Designprinciper

De tydligaste principerna som tillämpats är **repetition** och ***proximity***.<br>
När man går igenom webbsidorna vilket är lätt med pilarna ser vi exempel på detta.<br>
<br>
Det finns mycket tomrum runt elementen, samtidigt upprepas samma layout.<br>
Även ikonerna längst upp till höger är tydligt grupperade och det är tydligt vilka rubriker som hör till vilka stycken.

Just landningssidan har ett lite annorlunda utseende även om man kan påstå att ***negative space*** även tillämpats här. Jag skulle också säga att de uppradade plantorna skapar **balans** tillsammans med introduktionskortet till vänster. 

## Emma Gannon
![bild på Emmas personsida](%assets_url%/img/personsidor/emma.jpg){.website-screencap}
[Emmas personsida](https://www.emmagannon.co.uk/)

### Mål och Syfte

Som författare och poddmakare är Emma Gannons webbplats ämnad att befordra hennes prestationer i form av böcker och inspelat material där mycket tycks kretsa kring humanitära skäl - ett intresse av att hjälpa människor må psykologiskt bättre.

### Karaktär

Det omedelbara intrycket jag får av webbplatsen är att den är mycket **kreativ**, kanske till och med **lekful** om man ser till illustrationerna. Trots det relativt matta färgvalet vill jag nog säga att den även lyckas inspirera **glädje och positivitet**.

Man blir genast på landningssidan introducerad till vem Emma är och hennes åstadkommanden. Designen lyckas framhäva klart och tydligt vart hennes ambitioner ligger så fort man scrollar lite mer. Man får känslan av att det handlar om en framgångsrik person som trots det är en öppen och medkännande person. 

### Designprinciper

Den mest påtagliga designprincipen som kännetecknar webbplatsen är utan tvekan **kontrast**, men det finns även en känsla av **balans** där man även använt tomrum för att åstadkomma detta.

Ett exempel på kontrast ser vi omgående med den storskalade illustrationen men även användandet av starka färger samt skillnader i storlek i typografin. Dock upplever jag att texten i huvudmenyn är för liten samt att rubriker och brödtext stundvis konkurrerar om uppmärksamheten.

Kollar man på samtliga undersidor märker vi dock att nästan alla har sin egen unika layout. Vi kan därför inte påstå att repetition är en princip som tillämpats. Däremot är kontrasten och balansen enhetlig genom hela sidan.


## Alex Burchmore
![bild på Alex personsida](%assets_url%/img/personsidor/alex.jpg){.website-screencap}
[Alex personsida](https://alexburchmore.com/)

### Mål och Syfte

I denna portfolio vill Alex presentera sig själv som person samt sina bedrifter som föreläsare och doktorand inom kinesisk historia och konst.<br>
Bortsett från de papers och annat forskningmaterial han bidragit med verkar målet även vara att reklamera den bok han författat - *New Export China*. 

### Karaktär

Den allmäna designen på webbplatsen är att det rör sig om mycket **akademisk** text som presenteras i form av långa spalter samt externa länkar till tidigare arbeten och prestationer utfört av Alex Burchmore. Det används **inte mycket färg** och bara ett fåtal bilder som egentligen bara leder till undersidorna finns på startsidan.<br>
<br>
Det hela ger intrycket av att det rör sig om en **seriös** person, kanske till och med lite **strikt** i vissa avseenden. Vilket kan anses som en positiv aspekt med tanke på hans akademiska yrkeslinje.   

### Designprinciper

**Repetition** är en designprincip som denna webbplats har gott om. De långa spalterna med text som jag tidigare nämnt är en återkommande layout och samma header-bild följer med oavsett om det finns en text i den eller inte. Liknande används samma röda text för länkat material, även sett i navigationens submenyer.<br>
<br>
De sidor som skiljer sig från detta mönster är då startsidan och "about me". För det förstnämnda kan man säga att det finns en **symmetrisk balans** som utgörs av den 3-kolumniga layouten. Däremot kan jag tycka att titeln och subtiteln i headern här har **dålig proximity**, jag skulle personligen vilja se en tydligare tillhörighet.

Avslutningsvis upplever jag en **dålig balans** på about me-sidan. Man hade förslagsvis låtit texten svepa runt bilden - eller åtminstone inte tvinga den till mitten av kolumnen. Genom att föra bilden på Alex närmare rubriken "Dr Alex Burchmore" hade man även kunnat uppnå bättre *proximity*.


Analys
-----------------------

### Sammanfattning

Jag har i denna studie övat på att identifiera de designprinciper och element som webbplatser använder sig av, oavsett om det handlat om ett medvetet val eller inte. Vad jag har kommit fram till om man ser till mitt urval är att även om själva designen kan skilja sig markant verkar det ändå som man oftast lyckas tillämpa åtminstone en, och ibland två principer rätt så väl.

I denna analys har jag fokuserat på 4 huvudkategorier inom designprinciper och även noterat vissa element så som färg, skala och *"space"*.

Det finns så klart många fler principer och element att överväga men i detta kursmoment där jag varit tvungen att hålla mig rätt så kortfattad insåg jag under skrivning att jag var behövde begränsa mig.

I vilket fall som helst har jag i granskningen av designprinciper i mitt urval lyckats inse brister i min egen design, vilket leder oss till min egna webbplats.

### Självkritik

Den här *portfolio* som jag skapat under kursens gång är inte ett undantag från kritisk granskning. När jag analyserade mitt urval insåg jag mer och mer brister som kunde förbättras för att uppnå bättre användarupplevelse och helt enkelt skapa ett mer tilltalande utseende med bättre rytm och logisk disponering av element.

Det som kännetecknar min webbplats mest är kanske det "brand" eller tema som jagt valt, nämligen **Iceberg**. Jag har därför strävar efter att skapa ett färgtema som liknar det antarktiska landskapet vilket jag tror medfört ett stilrent, sterilt utseende.

Liknande är mitt *dark theme* tänkt att efterlikna hur nattlivet skulle kunna se ut i en sån miljö (även om det troligen är betydligt mörkare i verkligheten). Jag har förutom det vita använt mycket blåa nyanser där färgerna hämtats från logotypen. Även en del grönt, vilket tillsammans bildar den där sköna, turkosa ljussbrytningen som reflekteras i den antarktiska isen.

I detta avseende tycker jag att jag lyckats bra med att skapa en tydlig profil och en design som återspeglar detta. Däremot förstår jag att det finns en del att arbeta med när det kommer till designprinciper.

Jag har förvisso redan använt mig av ett par principer och element på min webbplats. Exempelvis på landningssidan finns en god **balans** då jag vänsterjusterat bilden med *float*. Jag har även enklare animationer för knappar och bilder och en tydlig stil för rubriker, listor och de färger som jag använt. Med andra principen om **repetition**.

Däremot har jag i min analys av andra personsidor insett att principer som *unity* och *negative space* kan förbättras, men även bättre balans kan uppnås. Detta gäller kanske främst min typografi, där jag tydligare kan skapa vertikal rytm genom att gruppera och skala stycken bättre. Jag har även märkt att mitt sidhuvud blir väldigt fullsatt, i synnerhet för mobila vyer.

Jag har tänkt lösa detta genom att **justera line-height, margins och paddings för rubriker samt brödtext**. Vidare behöver jag göra något åt logotypen, börjar med att skapa en **margin till höger** om den för desktop-vy men för mobila funderar jag på om det kanske är bäst att **dölja elementet** helt och hållet.

Andra principer och element som jag tänkt på men inte haft tid att implementera är textur och form. Jag hade ursprungligen ideer om att använda den triangulera formen av ett isberg och använda en sådan form genom webbplatsen för att skapa ett mer spännande utseende, något som man även hade kunnat använda som *line* för att leda blicken. För textur hade jag tänkt en overlay, eller ett mönster som skulle få den vita bakgrundsfärgen att se mer snöig eller isig ut.

Referenser
-----------------------

Min analys grundar sig i det bakgrundsmaterial som jag använt i min metod för att granska webbplatserna.

Övrigt
-----------------------

Jag (Daniel Blom) har utfört den här uppgiften enskilt.