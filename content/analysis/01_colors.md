---
Title: Färg
Description: This is our Color page.
Template: analysis
---

Färg
=======================

Den här uppgiften handlar om att utvärdera 3 olika webbplatser genom att analysera färgvalet hos samtliga och den känsla som detta kan tänkas signalera.<br>
<br>
Förutom färg ska jag även kolla på typografi (typsnitt) och hur bra jag upplever att kontrasten är med de färger som valts.<br>
<br>
Jag ska efter granskning av webbplatserna här sedan skriva en rapport som visar vad jag kommit fram till.  

Urval
-----------------------

Berätta vilka webbplatser du valt att undersöka och varför eller hur du gick tillväga när du gjorde ditt urval.

Webbplatserna som jag valt att undersöka i denna uppgift är:

- [Blomsterlandet](https://www.blomsterlandet.se)
- [Plantagen](https://www.plantagen.se)
- [Gardeners](https://www.gardeners.com)

<br>
...och kan samtliga kategoriseras som blomster/trädgårdshandel. Skälet till mitt av webbplatserna är dels för att man rent spontant kan ha en uppfattning om vilka färger som en sådan webbplats "bör" ha med tanke på temat.<br>
<br>
Jag har även valt att studera en Amerikansk webbplats för att se om det skiljer sig något jämfört med de två svenska sidorna.


Metod
-----------------------

Berätta kort om din "metod", hur du gör för att utföra undersökningen. Berätta om du använder något speciellt verktyg.

För att "plocka" ut färgerna från webbplatserna har jag helt enkelt använt mig av pimpetten som finns i inspect element (Ctrl-Shft-C i Windows), jag har sedan använt mig av [Color-calculator](https://www.sessions.edu/color-calculator/) för att ta reda på vad för färgschema som man använt.<br>
<br>Till sist har jag sett till kursboken *The Principles of Beautiful Web Design* (2020) i kapitlet om färger för att se vad för känslor som olika färger kan tänkas inspirera hos de flesta människor.

Resultat
-----------------------


### Blomsterlandet

![bild på blomsterlandets webbsida](%assets_url%/img/blomsterlandet.jpg){.website-screencap}

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #19513e">
        <td style="height: 50px; width: 50px; background-color: #003c2e">
        <td style="height: 50px; width: 50px; background-color: #3c2008">
        <td style="height: 50px; width: 50px; background-color: #983c36">
        <td style="height: 50px; width: 50px; background-color: #194563">
        <td style="height: 50px; width: 50px; background-color: #ffd700">
    </tr>
    <tr>
        <td style="height: 50px; width: 50px; background-color: #fdede9">
        <td style="height: 50px; width: 50px; background-color: #e8f0e1">
        <td style="height: 50px; width: 50px; background-color: #e3eff4">
        <td style="height: 50px; width: 50px; background-color: #ece8df"> 
    </tr>
</table>
<br>

Man kan säga att [Blomsterlandet](https://www.blomsterlandet.se) har grönt som primärfärg och huvudsakligen har ett **monokromatiskt färgschema** om man ser till sidhuvud och sidfoten.<br>
<br>
Däremot används även ett **triadiskt färgschema** med de bleka
pastellfärgerna röd, grönt och blått som återfinns i olika textboxar som bakgrundsfärg.
På samma via används mörkare nyanser av det triadiska färgschemat i form av både rubriker och call-to-action knappar.<br>
<br>
Sist men inte minst har vi logotypen som sticker ut med sina "taxigula" färg.

Ett flertal typsnitt (bl.a. *"Larish Neue"* och *"Libre Franklin"*) används på webbplatsen men i regel så är det **"Messina Sans Condensed"** som används för H1-H3 elementen 
och för brödtexten **"Spectral"**.

Min personliga uppfattning om webbplatsens färgval är att jag hade velat se det monokromatiska färschemat utvecklats mer.<br>
De diffusa palettfärgerna känns inte som det gör mycket för profilen som blomster/trädgårdshandel även om färgerna i sig självt är harmoniska med varandra och kontrasten är godtaglig.<br>
Vidare tycker jag typsnitten kan upplevas svårlästa (för små rubriker) och stundvis lite skrikiga eller "kantiga" (brödtexten).

### Plantagen

![bild på plantagens webbsida](%assets_url%/img/plantagen.jpg){.website-screencap}

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #eee3d8">
        <td style="height: 50px; width: 50px; background-color: #d82316">
        <td style="height: 50px; width: 50px; background-color: #485851">
    </tr>
</table>
<br>

Jämförelsevis har [Plantagen](https://www.plantagen.se) ett betydligt enklare färgschema och bortsett ifrån färgpaletten ovan kan man säga att mycket vitt i form av *whitespace* används för att styra besökarens blickar till själva innehållet snarare än att ha för många färger som kräver uppmärksamhet.<br>
<br>
Problemet uppstår när man ska identifiera vilken typ av färgschema som plantagen använder. Den beiga färgen används i kombination med vitt för att skapa sektioner på webbplatsen men bortsett från detta är det en hel del rött. Röd logga samt röda call-to-action knappar och rabatter på pris (vilket iofs är vanligt att man använder rött för) men även inslag av en mörk nyans av grönt för resterande call-to-action knappar<br>
<br>
Hursomhelst vill jag få det till att man använt ett komplementerande färgschema (röd och grönt) även om beige och vitt kan upplevas som primärfärger.<br>
<br>
Plantagen använder sig av sitt eget typsnitt enkelt döpt **"plantagen"** - något som använts för samtlig text på webbplatsen. 

### Gardeners

![bild på gardeners webbsida](%assets_url%/img/gardeners.jpg){.website-screencap}

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #f9f7f5">
        <td style="height: 50px; width: 50px; background-color: #7e551b">
        <td style="height: 50px; width: 50px; background-color: #8e7852">
        <td style="height: 50px; width: 50px; background-color: #76a246">
        <td style="height: 50px; width: 50px; background-color: #1d4305">
        <td style="height: 50px; width: 50px; background-color: #ff8f1c">
        <td style="height: 50px; width: 50px; background-color: #0093a0">
    </tr>
</table>
<br>

Sist men inte minst har vi [Gardeners](https://www.gardeners.com) - en Amerikansk webbplats. De två sista färgerna i paletten - orange och cyan är accentfärger så jag vill uppmärksamma att resterande färger är mycket naturliga. Hursomhelst vill jag få det till att man likt Blomsterhandeln använt sig av ett monokromatiska färger, fast istället för att sedan bygga ut med ett vågat, triadiskt färgschema har man valt att komplementera med de brunare nyanser.

Typsnittet som tycks användas för samtlig text på webbplatsen heter **"adelle condensed"** och det finns inte så mycket att säga om det. Faktum är att jag har svårt att ens se någon markant skillnad på alla de typsnittet som använts på de 3 webbplatserna jag utvärderat - med undantag från **"Messina Sans Condensed"** som jag tidigare nämnt tyckte hade för stramt teckenavstånd.

Helhetsintrycket jag får av Gardeners är att man funnit balansen i sitt färgval - man har lyckats skapa en palette som passar för temat, naturfärger. Med några få inslag av accentfärgar som är där för att dra blickarna till sig. Överlag är det bra kontraster, dock kanske en *gnutta* för ljus orange som bakgrundsfärg för knapparna med tanke på den vita texten.

Analys
-----------------------


### Blomsterlandet

Som synes använder Blomsterlandet ett flertal färger och huvudsakligen två olika färscheman. De gröna nyanserna är inget att argumentera om och passar för webbplatsens profil som blomster/trädgårdshandel då de gröna monokromatiska färgerna inspirerar natur och tillväxt (*The Principles of Beautiful Web Design*, 2020). Likaså lyckas den gula accentfärgen locka blicken till logotypen samtidigt som det kan likna en färgglad blomma man finner ute i naturen (ex. maskrosen).

När det kommer till de diffusa palettfärgerna som används rätt friskt runt om webbplatsen kan man dock ställa frågan om en mer jordlig färg kanske hade passat bättre? Det triadiska färgschemat må vara blekt och tar därför ett steg tillbaka men personligen hade jag velat se mer gröna nyanser och att det monokromatiska färgschemat utvecklats vidare, samt att man istället använt sig av andra naturfärger.

Angående typsnittet som används tycker jag att rubrikerna passar när de är tillräckligt stora men ju mindre texten är desto svårare upplever jag att **Messina Sans Condensed** blir att läsa p.g.a. teckenavståndet. Brödtexten tycker jag även är lite "skrikig" eller kantig. Överlag hade jag velat att man använt lugnare, eller luftigare typsnitt som passat bättre mot de diffusa bakgrundsfärgerna. Avslutningsvis tycker jag att kontrasten för det mesta är bra, men visst avdrag p.g.a. teckenavståndet nämnt tidigare. Något som hade kunnat lösts om man haft lite större på så väl rubriker som brödtext.

### Plantagen

Nu vet jag inte om färgvalet hos Plantagen beror på årstiden eller inte då det inte är en sida som jag besöker så ofta men i vilket fall som helst känns de nuvarande färgerna "juliga" med den grangröna färgen ihop med den klara röda färgen.<br>
<br>
Att man använt beige och varit relativt sparsam med färger runt om på webbplatsen tror jag som tidigare nämnt kan bero på att man velat låta innehållet ta ett steg framåt.<br>
<br>
Oavsett känns färgvalet familjärt, bekvämt och lugnande men inspirerar inte direkt blomster/trädgårdshandel för mig personligen.<br>
<br>
Som tidigare nämnt använder Plantagen sitt egna typsnitt och till skillnad från Blomsterhandelns typsnitt upplever jag detta något mer behagligare för ögat och lättare att läsa, även om textstorleken på vissa ställen är lite väl liten (12px och under). Kontrasten är ändå bra nog att detta inte är ett större problem. Kanske beror detta delvis på att man varit återhållsam med färgvalet.

### Gardeners

Bland de 3 webbplatserna som jag utvärderat får jag nog säga att Gardeners lyckats hitta balansen i sitt färgval som jag inte riktigt fann hos varken Blomsterlandet eller Plantagen - i det ena fallet kändes det som att man inte riktigt vågat ta ut svängarna med det "påbörjade" monokromatiska färgschemat. I det andra fallet kändes färgvalet hos Plantagen inte spännande, eller kreativt nog för min del.<br>
<br>
Jämförelsevis håller sig webbplatsen Gardeners till de gröna nyanser som primärfärg utan att låta ett sekundärt färgschema (som i Blomsterlandets fall) ta över för mycket. Istället har man använt beige och vitt för att balansera och harmonisera färgvalet (likt Plantagen). Samtidigt har man en klar accentfärg, det orangea som används för sökfunktionen och prenumerering av nyhetsbrev, samt en mörkturkos färg som det används ytterst lite av på några av undersidorna.<br>
<br>
Detta hela ger känslan av att det är en stilren webbplats som för det mesta håller sig till naturfärger - något som passar bra för temat och profilen. Sedan har man kanske valt accentfärgerna just för att verkligen leda blicken - "search" är ju en rätt så vanlig funktion och jag skulle tro att många besökare uppskattar tydligheten med färgvalet.   

Referenser
-----------------------

The Principles of Beautiful Web Design, 4th edition (2020)
<br>
[Color-calculator](https://www.sessions.edu/color-calculator/)

Övrigt
-----------------------

Jag (Daniel Blom) har utfört den här uppgiften enskilt.